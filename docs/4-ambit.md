# 4. Àmbit de les variables

Una funció només pot utilitzar les variables d'àmbit local, és a dir, les seues pròpies variables (els paràmetres de la capçalera i les variables creades dins de la funció). Quan una funció s'executa es creen les seues variables, s'utilitzen i quan la funció acaba es destrueixen les variables.

Per tot això una funció no pot utilitzar variables que estiguen fora d'ella, i fora d'una funció no és possible utilitzar variables de la pròpia funció. A aquesta característica se'n diu encapsulació i permet que les funcions siguen independents entre si, facilitant el disseny de programes grans i complexos.

Tècnicament sí que és possible que una funció utilitze variables que estan fora d'ella, però això ho veurem en futures unitats quan aprenguem Programació Orientada a Objectes.
